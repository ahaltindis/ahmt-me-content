---
title: "Geç ama .."
date: 2012-12-19T10:00:00Z
tags: [serbest, blog]
---

Uzun, çok uzun süredir kendime farklı siteler tasarladım ama tembelliğimden olsun, üzerine fazla düşmeyişimden olsun bir türlü bunlar arasında yayınladığım bir tane olmadı. Nihayet kısmet bu tasarımla bugüneymiş, Allah uzun ve hayırlı soluk nasip etsin.

Sonuç olarak temelinde blog olan, fotoğraflarımı ve yaptığım proje tarzı çalışmalarımı da paylaşabileceğim bir ortam kurdum. Amacım kendime bir arşiv oluşturmak ve hakkında yazmayı düşündüğüm konularla ilgilenenlere yardımcı olabilmek.

Site wordpress üzerinde çalışıyor. Temayı sıfırdan kendim hazırladım. Optimizasyon, uyumluluk gibi sıkıntıları aştığımda darchtheme adıyla yayınlamayı düşünüyorum. Gelişmeleri temanın linkinden takip edebilirsiniz. Fotoğraflarımı yayınladığım bölümde kullandığım galeri eklentisini de kendim hazırladım. Tema gibi ilerleyen zamanlarda darchgal ismiyle onu da wordpress eklentisi olarak yayınlamayı düşünüyorum. Eklentinin sayfasından onu da takip edebilirsiniz.

Her ne kadar geç kalmış bir hareket olarak görsem de, daha fazla geç kalmayacağı için memnunum. İçerik olarak da amacıma ulaşabilirim inşaallah.

Diyeceğiniz, önereceğiniz şeyler kıymetlidir, esirgemeyiniz.

<hr />

_Güncelleme (14 Kasım 2022): Şu an site [Hugo](https://gohugo.io/) ile oluşturuluyor ve [Cupper Hugo](https://github.com/zwbetz-gh/cupper-hugo-theme) temasının kendime göre özelleştirdiğim [halini](https://github.com/ahaltindis/ahmt-me-cupper-hugo-theme) kullanmaktadır._